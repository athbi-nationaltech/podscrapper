البعض يمكن يقوللي ليش انت ليش انت تطرح
مواضيع عامه لاني مسؤول اذا انت مؤثر مو
صح انك تقعد ساكت يعني لما احن تكلم على
موضوع فلسطين و موضوع مصيري تبي تنسى ان
الناس قاعد تموت ما يصير موضوع ثقيل شويه
وانا عندي يقين ان الظلم لما انت تسكت عنه
يوصلك ترى اللي يسب ابوك تشتري منه ف بالك
بالي يذبح اهلك يعني ما يصير انا اشوف شخص
واقوله انت قاعد تتكسب على ارواح
ناس
يقال انك لست محاسبا على ما تقول فقط
وانما على الشيء الذي لم تقله وكان يفترض
بك ان تقوله رساله الى كل مؤثر الى كل
صاحب محتوى في السوشيال ميديا يجب ان نتخذ
موقف صارم وواضح تجاه القضايا الاخلاقيه
وكقوة
يتكسبون وراء هذه القضيه وهل من الممكن ان
ندخل في نوايا الناس اتجاه هذه القضيه
ودرجه تفاعلهم اتجاه هذه القضيه وهل
العلانات اليوم تؤثر على هذه القضيه وكثير
من النقاشات كان معكم فهد السبيعي والبساط
[موسيقى]
احمدي مساك الله بالخير دكتور حياك الله
مساك الله بالنور يعطيك الصحه والعافيه
افيك يسلمك يمكن هذه من اصعب او خلينا
نقول الحلقات اللي من الصيف احنا كنا يعني
نبحث عنها وصراحه يعني هو موضوعها كان في
البدايه عن صناعه المحتوى وكان احنا
بنتكلم عن السوشيال ميديا ونتكلم عن هذه
الفكره حلو واليوم مع الاحداث هذه حسينا
ان الموضوع هذا بحاجه الى طرح بس بشكل اخر
حلو فقبل ما ندخل في موضوع المحتوى اللي
هو المحتوى الاخلاقي او محتوى حتى التفاعل
مع قضايا المعاصره وقضايا غزه والقدس
وفلسطين ودي خل نكلم في البدايه عن صناعه
المحتوى حلو انا كذ يخطر في بالي سؤال
دائما هل الانسان المشاهير او المؤثرين خل
نقول في السوشيال ميديا هل هو قرر ان هو
يبي يكون مؤثر ولا فجاه لقى نفسه كذ فجاه
الناس قاعد تتابعه فيديو ضرب معه ومشى خل
خلنا نفرق بين مؤثر وبين صانع محتوى
المؤثر اليوم ممكن يكون تاثيره سلبي هذا
شفناه وايد احنا يعني اكو مشاهير مثل ما
انت قلت ضربت معه فيديو معين نزله الناس
ضحكت تابعته لان دمه خفيف فاصبح مؤثر ياثر
بالناس تضحكهم تبكيهم فانت قاعد تصنع اثرا
في الناس الاثر هذا زين مو زين موضوع ثاني
هذا يفرق عن صناعه المحتوى صناعه المحتوى
ان انت يكون في عندك علم معين تبي تقدمه
للناس تصنعه تقدمه بطريقه معينه والتنافس
اليوم وايد كبير بالسوشيال ميديا شلون انت
تقدر تقدم شيء معين حق الناس والناس تحبه
وتشوفه مختلف وتابعك عليه هل انت تقرر
تكون صانع محتوى يس انت تقرر تكون صانع
محتوى ما ادري هل الموضوع له علاقه
بالجينات ولا بالوراثه ولا انا واحد من
الناس احب اعلم انا انا استمتع لمما اقول
معلومه انا غرامي لم اكون قاعد وياك ونطر
شيء انت ما تعرفه وانا اعرفه ما اشوف نفسي
عليك بس استمتع الحين ان انا بعلمك شيء
ترى انت ما كنت تعرفه من غير تكبر حب
الشغله وظيفتي يمكن ساعدت اكثر انا
اصلا استاذه وانا ادرس انا ها شغله
فانا اصلا احب ادرس فصار الموضوع ان داما
انا احب ادرس احب اقدم محتوى خلنا نصنع
محتوى خلنا ناخذ العلم اللي موجود هذا
نقدمه بشكل مختلف نبسط وقدمه للناس هل كنا
نبي فولورز اي يعني اليوم اي واحد يقول لي
انت تسعى لزياده الفولورز اقول له يعني
انت قاعد تسعى بين الصفا والمروه احنا
كلنا بالسوشيال ميديا نسعى لزياده
الفولورز وما هو عيب وطبيعي كل ما زادوا
متابعينك كل ما انت تستانس ولما يزيدون
الخير تستانس اكثر واكثر خير وبركه فهي
تبدي كذ انه لا ساعات الواحد وهو يبي يقدم
محتوى قضيه انه تضرب معاك وتصير صانع
محتوى انا اشوفها شوي صعبه اذا انت ما ودك
ما راح تكمل بشيء حلو فكره ان انت تحب
تقدم ولا تعلم واغلب اللي خلينا نقول نفس
المجال سواء بالتعليم او بالتدريس وغيره
بس احس ان الموضوع مو بهال البساطه وسهوله
يعني خاصه مواجهه
الكاميرا نبره الصوت حتى الفكره شلون تقدم
بطريقه ذكيه لان انت مرات عندك فكره في
بالك تكتبها بتغريده تلقى غيرك اشطر منك
يعرف يوصلها بطريقه معينه فم بالك بصوره
وكاميرا وغيره فهل هذه المهارات احتاجت
منك تطوير تدريب ولا هي ممارسه انت تذكر
يوم انت درست كل المدرسين كانوا على نفس
الليفل من الابداع لا يعني انا متاكد انه
كان في مدرسين انت تعاني عشان تاخذ
المعلومه منه وفي بعضهم كان شاطر انه يوصل
صلك المعلومه ما بقول والله ان الشغله هذه
دي ان ايه موجوده داخلك بس هي مع الممارسه
اذا انت تبي تتطور تقدر تتطور انا اليوم
لو اوريك اول فيديو انا صورته بحسابي في
الانستغرام ما بقول انه يضحك بس كان تماما
مختلف عن اللي قاعد اسويه اليوم وايد
مختلف كان كان كان وايد
فورمل كنا احنا قا كنا بودكاست فهم قصدي
وايد انا لبسي فورمل والله اذكر يعني اضحك
لم اتذكر ايش كثر كنت اراعي موضوع الاضاءه
لازم الاضاءه بيرفكت والصوت بيرفكت
والفوكس مليون وقعدتي ولبسي واذا في خط
هني بالبلوزه لا اروح ابدل البلوزه الحين
يا رجل الموجود طق ارفع الكاميرا وصور
يعني الاستاندرد يبدا يختلف قبل كان لا
جزء من الاهتمام ان انا اطلع بمظهر زين
اليوم لا ما يهمني المظهر ليش وصلت انا
مرحله ان انا قادر اوصل لك المعلومه
بطريقه جميله وحلوه انت انت راح تركز مع
المعلومه ما راح تشوف وجهي ما راح تشوف
ملابسي ولا اضتي ولا المايك ولا ولا تدري
عن الدنيا صار الموضوع سلفي بالشارع انا
اصوره واوصل لك المعلومه بطريقه جميله هذا
بممارسه يصير يعني موضوع انك تبدي من اول
يوم تكون 100% صح شوي صعبه حلو خلنا نتكلم
عن البدايات بدوا المتابعين يزيدون معك
عدد المتابعين هل عدد المتابعين زيادتهم
مسؤوليه بالنسبه
لك يعني زياده المتابعين كل ما زادوا سلاح
والله ذو حدين انت تشوف بعض المؤثرين او
صناع المحتوى سبحان الله يوم يزيدون عند
المتابعين ترى ترى متابعين جيش اليوم انت
ل يكون عندك 400000 ترى 400000 رقم مو سهل
لو تحطهم بالشارع تدري الرقم هذا ايش كثره
هذول كلهم يتابعونك فممكن تشوف نفسك وتجيب
العيد وتبدا توجه الناس غلط وتقول كلام
غلط وتفرد عضلاتك وتشوف ان ما احد قدك
وشفناها في وايد مؤثرين وصلنا على محتوى
صارت فيهم سبحان الله تصير كاسه بعدين
ويصير عليه هجوم من الناس يصير في شوفه
نفس لان اقول لك مو سهله ترى يعني ارقام
مهوله تتابعك وممكن العكس ان انت تبدا
تشعر بالمسؤوليه كل ما زادوا فانت ما تقدم
اي شيء فاليوم انا ادري لما الرقم يكون
عندي كبير انا ادري جزء من الرقم هذا
عباره عن مراهقين عباره عن شباب صغار
فلازم وايد ادير بالي مو اي كلمه اقولها
مو اي فكره انقلها عادي جدا انت طفل ولا
مراهق يخترب من ورا كلمه انت قلتها ولا
يتاثر بطريقه سلبيه من ورا جمله انت قلته
او تصرف انت سويته يعني اتذكر زين احيانا
كنا بالستوري عندنا بالانستغرام نضحك على
بعض احنا ربع وانت طنز احنا كبار كلنا
اعمارنا 40 وفوق فدش علي ولي امر قال لي
ترى عيالي يتابعونك لا تتنمر فانا قعدت
اشرح له قلت له ارجوك وصل حق ابنك ان هذا
مو تنمر فرق شاسع بين التنمر وبين بالضبط
والغشم المتبادله بين القرائن في سن متقدم
يعني لا تقول لي انا ولدي اتابعك فما يصير
تسوق سياره لان ولدي اهل انا عمري فوق ال
18 انا اسوق سياره فلازم هي مسؤوليه علي
مسؤوليه على ولي الامر بس ايضا انا لازم
اكون حريص يعني مو بالنهايه مو شغله سهله
حلو اذا تكلمنا عن انتقاء المواضيع ويعني
انت في البدايه مصور مشهور عند الناس مصور
مهتم بالتكنولوجيا كونك استاذ في الجامعه
ودرس مقررات لها علاقه في التكنولوجيا
بنفس الوقت مهتم بالعمل التطوعي يمكن طلعت
باكثر من شيء اتوقع اهم م ت بالرياضه
و ف شنو المواضيع اللي تنتقيها يعني في
وايد ناس يشوفون ان والله الدكتور محمد
كندري متشتت او ما عنده توجه معين وايد ان
قاللي كذ وايد دائما لما واحد يقوللي انت
بتاع كله اقول له احلى شيء انك تكون بتاع
كله وتفهم كل شيء شيء وايد زين ترى يعني
اليوم تبيها من باب رزق اللي تسكر باب
عندك باب ثاني يعني انا اليوم ادرس انا
اليوم اصور انا اليوم اشتغل فوي سوفر انا
اليوم اسوي اعلانات انا طالع من من القالب
اللي انت تبي تحطني فيه انت تبي تحطني
بقالب انه والله انت استاذ جامعي فانت
لازم تلبس كذي ولازم تتكلم كذي لا هذا
قالب خل لك انا ما ابي انا اصنع القالب
الخاص فيني انا اعيش مثل ما انا ابي هل
قاعد اسوي غلط هل قاعد اسوي حرام هل قاعد
اثر سلبا على المجتمع ابدا فاشتغل بكل شيء
يعني اي شيء انت تفقه فيه صناعه
المحتوى اذا بنتكلم على مثلا خلي نقول
التكنولوجيا مثلا جزء كبير من اللي احنا
نطرحه اللي هو الترند
اليوم شنو ماشي اليوم الناس شنو تبي شفت
انت ينزل الايفون الجديد تشوف كل البلوجرز
والناس اللي تتكلم بالتكنولوجيا خلاص يصير
الدوس على الايفون الجديد لمده اسبوعين
ثلاثه ميزات وعيوب ونظام الاي او اس
والتليفون واستخدامه ليش لان هذا الترند
وقاعده اذا انت تكلمت بالشيء بالحز الصح
هذا الشيء يوصل حق النص لكن تعال تكلم في
حزه ما هي مضبوطه ما يوصل حق الناس فجزء
كبير من المحتوى شنو الساخن اليوم نتكلم
عنه لان خلي نقول المتلقي ناطر الموضوع
هذا وغيره فوائد يعني احيانا ترى سؤال
انسال من متابعين انه والله دكتور انا ودي
اسوي كذا كذا بالتليفون او او ولدي او
الايباد او شلون اسوي ريستركشن على شيء
معين اوقف هال الميزه اشغل ه الميزه اقول
والله هذه تسوى فيديو شوت وانشر يعني خلي
الناس تستفيد حلو يمكن دائره
التكنولوجيا تقريبا هي دائره مشتركه بين
اغلب اغلب الناس فالناس تستفيد نكلم عن
المحتوى الهادف الرسائل معينه هل ياثر على
عدد المتابعين هل الناس اقل لا لا بالعكس
اصلا انت المواضيع انت كل ما عممت الموضوع
كل ما اذا تكلم بزنس زباينك زادوا يعني
قيس انت بالسوق اللي يبيع اكل كل الناس
تاكل بس تبيع معدات طبيه فئه اقل اللي
تحتاجها فهمت قصدي نفس الشي بالسوشيال
ميديا انت تطرح مواضيع عامه راح تلامس
الكل تطرح مواضيع تقنيه كل ما حددتها يعني
حتى انا يوم نتكلم على ميزات معينه ونتكلم
على المييزات هذه بالايفون خلاص انت انت
حصرتها باللي عنده ايفون تخيل تتكلم على
ميزه معينه باخر اي اوو اس اذا كان ايفونك
15 برو ماكس فهمتني ايوه قنن انت
وايد البعض يمكن يقول لي ليش انت ليش انت
تطرح مواضيع عامه لاني مسؤول انا اقول حق
الناس انا مسؤول اذا اذا انت مؤثر مو صح
انك تقعد ساكت خاصه خاصه لما يكون موضوع
عا يمس الكل في من ورا ضرر اذا انت سكتت
وفي من ورا منفعه اذا انت تكلمت تكلم لا
تسكت البعض يقول انا انا ا كاونتي متخصص
حق كذا فما اطرح فييه القضايا الفلانيه
كيفك ما راح اهاجم كيفك انا اشوف لا
مسؤوليه بالنسبه لي انا ناس تتابعني فاذا
اقدر اقول معلومه مفيده في جانب مااله
علاقه بالجانب مالي بدون ما افتي بدون ما
افتي واقول كلام غلط اقولها ما
يمنع برجع شوي حق الفك الفكره اللي ذكرتها
ان انت ما تهاجمهم لا انت تهاجم يعني هذا
اللي واضح بس بعدين رايح نروح لها الحين
بنتكلم عن الموضوع نفسه اللي هو اللي احنا
جايين اليوم اصلا نسولف عنه اللي هو موضوع
خلي نسميها المواضيع الاخلاقيه او القضايا
مرتبطه
بمبادئ يعني وجهه نظر الدكتور محمد
الكندري اتوقع ل ظاهره في السوشيال ميديا
ان لا يمكن ان نقف موقف حياد في القضايا
مثل هذه ومن اشهر القضايا هذه اليوم
القضيه اللي حاصله اليوم قضيه فلسطين
وقضيه غزه اي يعني الكلام اليوم شنو رايك
او خلينا نقول ما هي
مسؤوليه المؤثر او صانع المحتوى او
المشهور اتجاه القضايا هذه شوف اذا بكلم
الكويتيين انا دائما لما اكلم الكويتي
اقول له نستذكر مع بعض الغزو انا يمكن كنت
طفل بس يعني اتذكر خلينا نقول الملامح
العامه تذكرها عدل طيب انت الان لو
افترضنا انت عايش في س زمن الغزو شنو ودك
الناس تقول انت انت انت شنو تطلب من
المجتمع المدني عموما ما اتكلم انا ما
اتكلم على قرارات عسكريه لا المجتمع
المدني المواطن الخليجي المواطن العربي
المواطن المسلم انت شنو تبي منه يقول تبي
يوقف معاك اقلها صح تبي يقول كلمه الحق في
بعض الامور مصيريه يعني لما احنا نتكلم
على موضوع فلسطين هو موضوع
مصيري تبي تنسى موضوع القدس تبي تنسى
موضوع الاقصى انا ما عندي مشكله زين تبي
تنسى ان الناس قاعد تموت ما يصير الموضوع
ثقيل شويه ما يصير قضيه ان الناس قاعده تم
تموت يمر علي مرور الكرام ولا فارقه وياي
شلون تتصرف هذا امر اخر تقدر تتصرف ما
تقدر تتصرف امر اخر لكن انا دائما لما
اتكلم واعاتب احنا ما نشوف داخل الصدور
شنو اكو لكن بعض الكلام يعكس لك ما يدور
في الصدر يعني لما يقعد معاك شخص يقوللك
يا اخي مو مشكلتنا هذول لا تقنعني بعدها
ان انت حارقين دمك او انت متاثر فيهم انت
مو متاثر تمام ولا كان لسانك ما قال ه
الكلمه ما يصير تقول انا مالي علاقه فيهم
يا اخي ما هموني انا اهم شي ديرتي يا رجل
انا انا اذكر نزلت فيديو دافعت فيه عن
اوكرانيا يعني و دوله بعيده عنه يعني اذكر
الموضوع اللي انا تكلمت فيه ان بالنهايه
هذه حرب هذه ارواح ناس قاعد تروح وشنو رده
فعل الناس في على الفيديو هذا خل نقول
كوران بالعكس واي تفاعلوا في هذا وايد
انتشر وايد انا اذكر بالتحديد لو تتذكر
يوم صارت حربك
هذا الشيء وايد المني انتشر صور اوكرانيات
في في تويتر وكاتبين فيما معناه انه يلا
صارت حرب في السبايا الحين
والزواج حق زواج وحاطين فكان الفيديو مالي
انه انت بالغزو كنت ترضى صوره امك تطلع
بتويتر ويدللون عليها كنت قدمت رساله بهق
هذه يعني وايد انتشرت وايد واذكر اذكر
الكل شكرني على الفيديو يا اخي هذه ارواح
ناس زين تعال الحين حق موضوع فلسطين 75
سنه من الحصار والقصف
والقتل واعتقالات والله لا يوريك الوضع
اللي قاعد يصير ما يصير اسكت اذا ما تقدر
انا افهم اذا انت ما تقدر لاي سبب كان انا
ادري ان البعض حتى بالكويت عنده منصب معين
ما يقدر يتكلم ما يقدر يدش في هذا
الامر ما عندي مشكله انك ساكت عندي مشكله
يوم تقول ما يبين ان انت مو فارقه وياك
خلي الناس تموت انا هذا اللي كان يزعجني
ولانها قضيه مصيريه ما اقدر اسكت يعني
صعبه صعبه ان انت تعديها يعني يعني ودي
اتطرق حق فكره اللي هو يعني مزج الكوميديا
او يعني هي حتى مو كوميديا سوداء يعني كذ
في ناس ان انا والله حسابي بما انه هو
حساب اغلبه ضحك او شيء كذي فانا شو اسوي
احاول اطر حق
القضيه بطريقتي باسلوبي يعني فمرات احس ان
القضيه ما تحتمل هالنوع من الكوميديا اللي
اللي قاعد يقدمونه مرات انت اذا ما جرحت
حت احد وقدرت تقدمها بشكل توصل فيه الصوره
الكوميديا ترى مفيده احيانا يعني لو نرجع
ما يخالف لو نرجع حق المسرحيات قبل ما
بكلمك الحين اللي كله ضغاط وفيها اسفاف
انا اكلمك مسرحيات القديمه عبد الحسين عبد
الرضا وسعد الفرج كانت كلها كوميديا من
اول ثانيه لاخر ثانيه لكن كانت تطرح قضايا
نوعيه قضايا مهمه لكن كانت الكوميديا توصل
الصوره اذا انت قدرت تطرحها يمكن مو بقضيه
فلسطين قضيه فلسطين شوي وضع مختلف ق نتكلم
على ارواح ناس ناس يقصفون بس بشكل عام اذا
تقدر بالكوميديا توصل فكره بدون ما تجرح
احد يعني بدون بالنهايه في ارجع واقول لك
في مواضيع مصيريه وفي مواضيع نتفق نختلف
عليها يعني اليوم انا ممكن اقعد مع شخص
ويتكلم على مؤسسه حكوميه معين انه والله
هذه المؤسسه سيئه طيب انا اشوفها زينه انا
رحت خلصت معاملاتي اربعه خمس مرات شفتها
زينه فهني الخلاف مقبول بيني وبينك يعني
يعني لا اجرحك ولا تجرحني لكن ارجع اقول
لك موضوع مثل الغزو تخيل يوم ك واحد يقول
لك يا اخي انا اعتقد ان الغزو كان مبرر
وانا اعتقد ان انتوا يعني المفروض انكم ما
تكونون دوله مستقله يعني طيب انت راح تعدي
هالكلام لا اكيد ما راح يطوف بالضبط انزين
شنو منو اللي يحدد القضايا المفصليه
المبادئ يعني في وايد ناس يشوفونها مثل ما
ذكرت ان هي قضيه ما تتعلق فيهم كون هي ما
تتعلق بحدود دولته الجغرافيه يشوف ان
قضيته ما تتعلق في خلنا نفترض ويختلف معك
حتى في الديانه يشوف انها ما تعني مثلا
واحد ايا كان يختلف مو مسلم او مسيحي او
اي ديانه اخرى يعيش في بلد عربي يشوف ان
الموضوع ما يعني يعني ليش تلزمني لاني انا
والله سواء صاحب محتوى ولا غيره تلزمني
اني انا اتكلم في هذا يعني اذا انت مسلم
فالمفروض ان عندك بعض المبادئ اللي يعني
اساسيه في الاسلام قضيه ان انت يا اخي يا
اخي المسلم لما تشوفه قاعد ينظر المفروض
انك ما تقبل هذا الشيء فما بالك لم يقتل
اذا انت ما كنت مسلم طيب انسانيا يعني
يعني اكو اكو امور انا متاكد ان البشريه
كلها متفقه عليها اليوم اليوم الامم
المتحده يوم صوتها يعني الرقم شاسع اصلا
لا يقارن اللي طالبه في ايقاف القصف والي
واللي راوا ان اللي سويته سواء الكاين
صهيوني امر اجرامي اغلب الدول شافت هالشيء
هذول ما هم مسلمين وقاعد نشوف احنا ردات
الفعل في اوروبا كلها هذول ما هم مسلمين
فاكو امور انسانيه اذا انت ما تتحرك فيها
وانا عندي يقين ان الظلم لما انت تسكت عنه
يوصل لك ترى الظلم اذا انت قبلته للناس
مريته مررته مشيته راح يجيك يوصلك اذا ما
كان بطريقه ياتيك بطريقه اخرى بس احنا على
الاقل عندنا اسلام يعني نتكلم من مباد
موجوده عندنا بالاسلام يا رجل هذا بيت
الاقصى هذه القدس هذول هذول مسلمين قاعدين
ينقصون المفروض ما ناخذ الموضوع باريحيه
ولا كانه فارقه ويانا شلون تتصرف ارجع
واقول لك موضوع مختلف تماما مو مو كل احد
يعرف يتكلم مو كل احد يعرف يتصرف يا اخي
في ناس يمكن ما تكلمه ولا كلمه لكن راتبه
كله رايح مساعدات لهم هذا ابرك من مني
بالف مره ما نحكم على الناس انا هذا اللي
يمكن تكلمت عنه في في السوشيال ميديا انه
لا تسبون الدول نزلت فيديو تكلمت فيه ان
لا تسبون دول الخليج انا ما اقبل اشوف
السب عندي ولا ولا تسبون احد لا احد يسب
الثاني قضيه سوى ما سوى قال تصريح مو شغلي
ولا شغلك عند الله خله وكل واحد يتصرف
بطريقته كل واحد حر شلون يساعد شلون يقدم
الدعم شلون مو بالضروري كلهم مثلي ومثلك
كل واحد طريقته مختلفه ابي ارجع حق فكره
ان القضيه منطلقها ديني والدكتور محمد
الكندري وايد في لحظات كان يشد على بعض
مشايخ الدين اللي كانوا يقلون من فكره
سواء المقاومه في بعض المشايخ تبنوا اراء
انت تشوف ان هي بعيده عن الدين اي شلون
تواجه مشايخ ونرجع حق فكره ان انت تقول
يعني بالمواجهه بهذه اللحظه هل هي تستحق
انك تواجههم ولا لا انا شوف انا ماني رجل
دين لكن على الاقل اي
شخص اسف على الوصف اي شخص لحيته طويله
ويدعي انه رجل دين انا بكل بساطه لما اخذ
الراي ماله انا انا بالنهايه اقدر ابحث
اشوف شذوذ الراي اللي انت قاعد تتكلم عنه
هل هذا راي معتبر موجود عند بقيه العلماء
ولا بس انت جايبه من راسك اذا انت جايبه
من راسك وارجع اشوف تاريخك يعني ما راح ما
راح اسكت ما راح اطوف لك اياه انا انا
وايد يزعجني قضيه تظليل الناس لا دين ولا
غيره لا تظلل الناس لا تحسس الناس ان ان
انت فاهم وظللهم اجيبلك اياها من ناحيه اي
تي اكو ناس كانوا يطلعون ويقولون ان
تليفونك تجسس عليك من وين يبت المعلومه من
وين يبتها تدري ان ما ف ولا اثبات علمي
تدري تقنيا ما في ولا اثبات علمي ان
تلفونك المايك فيه شغال ويسمعك ويطلع لك
اعلانات بناء على اللي تسمعه فهو يطلع
ويتكلم على اساس انه يفهم بالتقنيه ويظلل
العالم هذول كلهم ويخلي الناس كلها خايفه
من اجهزتها لدرجه ان الواحد فيهم يبي
يسولف سالفه خاصه ولا يقوم يطفي جهازه ليش
كابتن قال والله ترى المايك يسمع من قال
لك فلان قال لي تعال كابتن من وين يبت
الكلام يعني كل الناس عندها تليفونات
والجامعات متروسه مختبرات وصدقني سووا
مئات التجارب موو مو صحيح الكلام بس
التعامل مع التكنولوجيا ا خل نقول الخلاف
في التكنولوجيا او في القضايا شوي العلميه
اللي هي اقصد انا الملموس او الماديه يعني
سهل حلو اما موضوع الدين شوي يبدي
فهم اي موضوع نظري في تاصيل يعني احنا حتى
بالشرع عندنا شي اسمه تاصيل فقهي ان انت
لما تي عند شيء معين وتقول حلال ام حرام
يا ان واحد اليوم قال والله البودكاست هذا
هذا حرام بناء على شنو استندت على شنو
قران والسنه ما فيهم يعني قران والسنه ما
يبطل البودكاست اجماع العلماء العلماء
السابقين ما كان عندهم بودكاست القياس طيب
انت قاعد تقيس على شنو عشان افهم انا يعني
وين قياسك لذلك جزء كبير من القضايا اللي
تصير عندنا ما اتكلم عن فلسطين عموم
القضايا اللي تصير عندنا يطلع احد العلماء
يحرم او يحلل من باب القياس طيب تعال قيس
قياسك غلط كابتن يعني اللي انت قاعد تقيس
فيه انت رحت نقيت نقطه معينه في زاويه
معينه بتاريخ مكان معين خذيته عممته على
الشعب كله ما يصير مثل لما نتكلم احنا على
القضايا اللي قاعده تصير احيانا عندنا
بالكويت يقول لك لازم اذن ولي الامر انا
واياك ندري ان ولي الامر يمون علينا ولي
الامر اللي يطلبه يمشي ويصير ولي الامر
اصلا بالكويت يسن القوانين عن طريق
الدساتير والقرارات اللي قاع تطلع اصلا
منو فينا خالف وي امر يعني انا اقول
بالكويت عندنا منو قاعد يخالف وي امر احنا
المخالفات اللي نسويها اللي نخالف فيها
ولي امر فيها قوانين يعني طفت اشاره حمراء
ترى انت خالفت ولي الامر بس راح تنزلك
مخالفه صح راح تصير عليك غرامه ارتكب
جريمه معينه في قانون واضح يقول الجريمه
الفلانيه هذه عقوبتها فاحنا مو قاعد ما حد
خالف ولي الامر مو بس كذ اصلا ولي الامر
عمره ولي الامر عندنا بالكويت امرنا بشيء
مو زين يعني في الغالب لا ما عندنا يعني
ولاه الامر بالكويت عندنا ما امرنا بشيء
ما هو زين ولا قالوا لنا اسوي شي ما هو
زين انزين خلنا نفترض انا بضرب لك مثال
جيت انا ويا ربعي اليوم سوينا جروب واتساب
قلنا باكر الصبح بنطلع بنظف شاطئ المسيله
احتاج موافقه ولي امر لا في الغال امر مثل
هذا انا ما احتاج في موافقه ولي امر ما
تجي تقول لي ما تسوي هذا الا بموافقه ولي
امر زين من قال يعني اصلا هذا العمل ولي
الامر يحترمه ويحبه ويحثنا عليه مثلا
قضايا فلسطين ولي الامر سابقني ب 60 خطوه
حق قضيه فلسطين عدل ولا لا عدل زين خلينا
ناخذ المثال اللي هم قاعد يصير فيه خلاف
بالسوشيال ميديا ونقاش طويل عريض اللي هو
قضيه المقاطعه ام وفي ناس تشوف ان
المقاطعه كانه واجب على كل شخص
عربي صاحب قضيه مؤمن في حق فلسطين وفي ناس
شافوها ان هذه المقاطعه العامه
تخالف يعني ولي الامر او يعني تضر التاجر
المحلي حلو شنو رايك في الموضوع اولا ما
يصير افكر بالتاجر المحلي وانسى انه في
ورا التاجر المحلي هذه في في مالات بعدين
يعني انا بفتر بفتر افتراض يمكن صعب بس
خلنا نفترض اليوم التاجر المحلي انا بعطيه
دينار ومن الدينار 100 فلس راحت شروا فيها
سلاح ضد فلسطين اشيل الحين هم التاجر
المحلي اكثر من اللي راح يموت ب فلسطين
منطق يعني هل هل ه المنطق صحيح هل لانك
انت تاجر محلي فانت اولى من شخص ممكن يموت
من وراك انا بالغت بالمثال بس عشان ابين
لك انه مش بالضروره ان الشيء اللي قاعد
اشوفه قدامي اهم من الشيء اللي انا ما
ادري عنه الحين نتكلم على قضيه ان
المقاطعه العامه ما تكون الا بموافقه من
قال من قال زين زين انا ارجع واقول لك ولي
الامر ما يامرنا الا بكل ما هو خير اكلمك
بالكويت انا اتكلم على الاقل على الوضع
اللي انا عايشه عمره ولي الامر ما امرني
الا بكل ما هو خير انا مبايعه وانا معترف
فيه ولي امر ويمون علي زين هل نهاني هل
قاللي لا تسويها ه شيء كان كان يقدر
ينهيني عن طريق الوزراء ومجلس الوزراء
يصدر مرسوم يمنع الدعوه لمقاطعه عامه يكون
كذ نهاني زين وهو لم ما ينهاني على الشيء
الاصل فيه انه عادي يعني هو مثلا قانون
اليوم يسمح لك ان انت تطلع مظاهرات ما
اسميها مظاهرات تجمع عن طريق موافقه
تاخذها من وزاره الداخليه طيب ولي امر
راضي يطلع واحد يقوللك حرام ليش حرام لان
ولي الامر فوضه
وغيره زين انت اعلم من ولي الامر ولي
الامر راضي ما عنده مشكله بالنهايه ولي
الامر هو المسؤول عن الدوله كلها واللي
قاعد وهو الحاكم مال الدوله ولي امري ما
عنده مشكله شلون انت تتكلم بلسانه وتقول
ان عنده مشكله نفس الشي المقاطعه العا
عامه واجب ولا حرام ولا لي شغل انا انا
محمد ما لي شغل بهالموضوع انا ايش علي
واجب ولا حرام زين انا لو اكتشفت ان هذا
النوع من البزنس ابي اقاطعه وقاموا اربعه
خمسه ونادوا بمقاطعه هذا البزنس وعندهم ما
يدل على ان هذا البزنس في نهايته يؤدي الى
مثلا الوقوف مع صهاينه تقوم انت تقول ما
يصير تسوون هالشيء الا موافقه ولي الامر
عيل ما يصير احنا الخمسه نروح ننظف شاطئ
المسيله لازم يوافق ولي الامر مو منطق من
قال
حتى المثال اللي ضربوه ان الرسول عليه
الصلاه والسلام ما قاطع اليهود وين عرفهم
الرسول لاه والسلام وين عرف اليهود في
المدينه متى عرفهم يوم دش اول يوم دش حاكم
استقبلوه عند عند عند على قولتهم اطراف
المدينه كحاكم ودخل كحاكم وحكم وكانت يده
هي العليا وما كان يتجرا يهودي يدفع دينار
حق اعداء الرسول عليه والسلام وفي كل
حالات الخيانه على طول انهى
الموضوع ما ورد ان قاطعهم اقتصاديا مع
انهم ترى اهل اقتصاد منذ الازل لكن اليوم
حصلت بوادر الخيانه ما قال حق الصحابه
والله قاطعوهم لا سو لي اكثر من كذ فقضيت
المثال انا هذا اللي اتكلم عنه لا تظلل
الناس بقياس خاطئ شيء انت تستنتجه من نفسك
انزين خل نتكلم عن
موضوع
التجمعات المقاطعه هل لها اثر حقيقي يعني
في دعوه للمقاطعه في دعوه انه يا جماعه
خلينا نطلع ساحه الاراده خلي يكون عندنا
وقفه تضامنيه مع الشعب الفلسطيني هل يعني
في وايد طرح في السوشيال ميديا يتكلم عن
تقليل من قيمه هذا الشيء يلا كان رحتوا
هناك حررته المسجد الاقصى ولا حليتوا
مشكله فلسطين ولا غيرها يعني وفي دعوه
ثانيه في المقابل يعني تشجع الناس على انه
يكون لهم دور هناك انا انا مطلوب مني اسوي
المستطاع بالنسبه لي اليوم بالمسجد انت
اذا قال امام استووا انت تستوي ما لك شغل
باللي حولك يعني تخيل لو انت تبي تلتفت
يمين يسار وتقول والله اذا هذا استوى انا
بستوي انا ايش علي انا استوي انا اسوي
اللي علي انا ديناري اليوم اللي بدفعه يا
اخي ما ابي جزء منه يروح حق الكيان
الصهيوني سواء دعم مادي او دعم معنوي عن
طريق الوقوف معاه حتى معنويا هذه فلوسي مو
فلوسك انت كتاجر صح انا ما بعطيك اياها
انا ما ابي الفلوس هذه تروح انا ايش علي
بالناس انا ايش علي انت ربحت ولا خسرت انا
ايش علي اذا كانت مقاطعتي اثرت ولا ما
اثرت جابت نتيجه ولا لا مو شغلي ديناري
اللي تعبان عليه واخذته بالحلال يا اخي ما
ابي يروح لك لان انت الشركه الام مالتك
قاعد تدعم بس هذا يعني هذا هذا هذا خلي
نقول ابسط شيء تبي تبي تتعمق زياده هل
ياثر ولا لا ماكو شي اسمه ما ياثر ماكو شي
اسمه بالبزنس ماكو شي اسمه ما ياثر
الدينار ياثر ال 50 فلس تاثر يعني لو
افترضنا جدلا ان والله هذا البزنس الشركه
الام قاعد تدعم دعم واضح حق الكيان
الصهيوني ولو قاطعنا اكيد بياثر
بياثر اليوم بدال ما يدخل 3 ال دينار
باليوم مثلا لو دخل 200 دينار شلون ما
ياثر على مدى بعيد شلون ما
ياثر ما اعرف انا انا ماني تاجر ما اعرف
العلاقه لكن قد يكون قد يؤدي هذا الى ضغط
من الوكيل المحلي على الشركه الام انه ترى
بيانك هذا اللي صدرته وهقت ني احرجتني
خسرتني بالتالي انت شركه الام راح تخسر
وانا ما اعرف شركه بالدنيا تبي تخسر اذا
انت تعرف قول لي يعني في ناس يعتقدون هذه
الشركه وايد ضخمه دكتور ووايد كبيره ما
راح ياثر فيها شيء بسلا مو صحيح لا مو
صحيح مهما كان حجمها ابدا اسال اي شخص
شغال بالبزنس الشيء هذا ما يمر مرور
الكرام انه والله الكيرف عندي ينزل لا هذه
ما تمر شذ مني والدرب الشركه مهما كانت
كبيره ارجع اقوللك ماني تاجر لكن مهما
كانت كبيره مصاريفها وايد بالنهايه عنده
كوست فقضيت ان انت تقعدني انا بدون بزنس
وما ابيع شهور وتقوللي عادي لا مو عادي
عاد تستمر المقاطعه ما تستمر حجم التاثير
هذا موضوع ثانوي انا انا انا في بعض
الامور ما اشوف المالات يعني انا ما اسوي
شيء لاني والله ما اعرف نتيجته زين ديناري
راح يساهم الحين شركه الام منزله بيان
صريح ان ان احنا نوقف مع الصهاينه في كل
شيء يا رجل بعض الشركات وبعض الدول قالت
صراحه ان روح اقصف احنا وياك تخذ التدابير
اللي انت تبيها احنا ما عندنا مشكله وياك
زين شلون انا اخلي دينار يروح له شلون
اخلي دينار يروح انا اضرب مثال دائما اللي
يسب ابوك تشتري منه مستحيل يعني فهمتني
فما بالك باللي يذبح اهلك يعني انت لو
واحد سب ابوك والله ما تشتري منه ومو بس
ما تشتري منه انت انت ما تشتري من شخص شجع
شخص سب ابوك يعني ما تقبل تشتري منه فما
بالك انت تتكلم ارواح ناس لو رجعنا على
تاثير الصوره اي ا دكتور كونك مصور وتقدم
محتوى في الانستغرام هل الصوره لها اثر
خاصه اليوم في الوضع الحالي في وايد ناس
يحاولون يتحاشون حتى المشاهد المؤثره
يحاولون يقولون والله قاعد تاثر علينا وفي
ناس قاعد تنشر هذه الصور قاعد تحاول
توصلها اب حد ترجم توصل يعني ابعد شنو اثر
الصوره على اراء الناس وافكارهم يقوللك
كميه الانفورميشن المعلومات اللي تدش لك
من الصوره اكثر بوايد من اي شيء ثاني اكر
طبعا الحين صوره شوفها قدامك شوفها
ثانيتين شيل الصوره تخيل انك ما شفتها خل
اشرح لك اياها ما راح تستوعبها بقدر اللي
انت شفته فلما يقولون الصوره عن ال000
كلمه فعلا ان كميه المعلومات اللي تدش في
مخك من الصوره هذه مو سهل فانت تشوف
الصوره ممكن تزعل ممكن تبكي ممكن تضحك شيء
تاثيرها مهول جدا ليش نروح للقسوه في
موضوع الصور خاصه يوم نتكلم على حروف على
كوارث لان الصوره تتماشى مع الحدث يعني
تخيل دوله صاير فيها زلزال انا يوم كنت في
تركيا انا رحت بعد الزلزال يمكن بثلاث
اربعه ايام شنو تبي انقل لك وانا
بالزلزال شنو انقل مثلا ادور بالزلزال
وردو اصورلك اياها ما راح انقل لك الصوره
انا لازم اصور لك المساه في ناس يقولوا لك
لا تصور دكتور شلون انت بتعرف حجم المصيبه
شلون عرفنا قصه محمد الدره شلون عرفنا
التاريخ المعاصر اللي فات هذا كله شلون
عرفناه عن طريق الصوره س اذا تكلمنا صوره
ترى نقصد فيديو صوره كلها نفس الشي بس
بالنهايه عن طريق امر مصور احنا شفناه كل
هذه الكوارث كل هذه المصائب انا انا دائما
اسال سؤال لو الصور هذه مو موجوده تتوقع
حجم التبرعات نفسه ولا
اقل اقل بوايد بوايد لان انت مو قاعد تشوف
ما تدري انا ما افهم يوم انت تقول لي
والله ماتوا 1 بس خل اجيبلك صوره 1000 جثه
ي بعض وايد راح يفرق ترى
الفر لما يقوللك ماتوا اطفال لا خل اوريك
صور الاطفال وراح تتخيل اطفالك مكانهم
وراح راح تهتز طبيعي ف بالكوارث بالحروب
دائما يقدمون الصوره الماساويه لان انا
ابيك تتفاعل مي الموضوع دراما اكون صريح
معك وهو تسويق انا قاعد اسوق حق شنو انا
قاعد اسوق لك ان مثلا هذا الطرف مجرم وهذا
بريء راح اجيبلك الصوره اللي توريك ان هذا
مجرم وهذا بريء تعال العكس روح حق الطرف
الثاني ترى قاعد يقدم عكس الصور اللي انت
تقدمها سمعنا عن هشي بالضبط ترى بالنهايه
حرب اعلاميه فهو شلون قاعد ياج شعبه او
مناصرين عن طريق مجموعه من الصور قد تكون
مفبركه قد تكون اللي هو يمكن هذا اللي
دفعهم يقطعون النت دكتور يس يعني قطع النت
هو شكل من اشكال عدم التواصل مع بقيه
العالم موضوع المستشفى كان وايد موضوع
المستشفى العالم كله فزع يعني البي بي سي
حطوا الخبر فورا فورا البي بي سي حطوا
وقالوا
الكيان قصف مستشفى يعني حتى ما غطوها ما
قالوا والله الكيان قصف نفق جنب المستشفى
والمستشفى طاح بالغلط لا لا الكيان قص في
المستشفى يعنيي حتى حتى القنوات العالميه
كلها حطت فالناس كلها تفاعلت اثر وايد
وايد مو شويه يعني خرب مصداقيتهم وخرب
صورتهم الاعلاميه قدام كوكب الارض بشكل
مهول فكان الحل انه اقطع النت حلو الحين
احنا قاعد نتكلم عن اثر زين شنو اثره في
تبني مواقف اراء يعني هلف انت مثلا اليوم
صاحب محتوى تقريبا من 7 اكتوبر بدايه
طوفان الاقصى ودكتور محمد كندري يوميا
قاعد ينزل يوميا قاعد يرد قاعد يعني قاعد
يستخدم خلينا نقول حسابه وقناته ومنبره
للدفاع عن هذه القضيه حل السؤال يعني اللي
يخطر في بالي هل فعلا قاعد تلاحظ ان في
اثر على مو اثر كتاجر عاطفي اثر في تغير
وجهات نظر الناس سواء المتابعين اللي عندك
العرب غيرهم اللي كانوا خلي نقول مترددين
ام الاشخاص اللي كان يمكن في طرف
اخر طرف اخر ما اتوقع اني اثرت على احد
لسبب بسيط انا اعتقد جزء من الناس اللي
باني فكره في راسه ومتمسك فيها يعني وايد
صعب انه يغيرها وايد خاصه ان انا يعني قد
اكون انا هجومي في هذا الموضوع لان اشوف
موضوع وايد حساس احنا نتكلم على ارواح ناس
فانا ادري الهجوم ما ما يتقبل الشخص اللي
تكون براسه فكره بالعكس يم يمكن الفكره
تتعزز براسه يعاند يعاند بس انا خطابي حق
وايد وايد دزولي بالخاص وايد حتى صناع
محتوى بعضهم دزولي قالوا لي والله مشكور
على اللي قلته يعني انا من اليوم رايح راح
ابدا انزل محتوى عن هذا الموضوع فيعني
الناس تتاثر تتاثر انا منو صيدي انا انا
انا صيدي الشخص اللي متاثر لكن مو وايد
يعني الموضوع عنده مو فارق وايد لاهي وايد
لاهي بالدنيا لكن هل انا محمد بغير العالم
لا انا ما راح اغير الدنيا كلها بس ارجع
واقوللك انا دائم دائما اتخيل ان انا
بالغزو شنو ابي من صناع المحتوى بالعالم
ابي الكل يوقف معي يعني هل هذا قاعد يغير
يعني اكلمك انا الغرب تغيروا قيس اليوم
القضيه
هذه اليوم وقبل 15 سنه فرق شاسع قبل 15
سنه ما عندك الا قنوات تلفزيون وجرايد لو
الجريده تجيك ابيض واسود يعني وقنوات
التلفزيون شي ينقلونه وعش اشياء ما
ينقلونه سوشيال ميديا سوى الشعب كله صحفين
الكل عنده سبق صحف اليوم كل شيء يوصل لك
ما ينخش شي فالدنيا تغيرت انا اقول لك شوف
الغرب اليوم عن قبل 15 سنه شوف المظاهرات
بالشوارع لندن فوق ال 300000 طلعوا اعداد
مهوله تخرع
اجانب مو عرب مو مو مسلمين اجانب قاعد
يطلعون ان هذه المجازر لازم توقف
يعني في هجمه على مجموعه من خلينا نقول
المؤثرين ان طرحهم كانه طرح تاديه واجب
يعني مو تفاعل حقيقي طبعا ممكن يعني نسال
سؤال شلون نعرف ان هذا الطرح يقول لك مثلا
هذا الشخص قاعد يتكلم بس كانه يعني مطلوب
منه شاف ان كل ترند ان هو لازم يدافع وما
حب يصير ما حب يكون شاذ هل هذا الانسان
هذا بالنسبه له شيء كافي يعني بس خلاص ادى
الواجب ولا كونه هو متابعينه بالملايين او
بالالاف ومئات انا ادري ان البعض قاعد
يسوي تديه ت واجب واضح بدون ما ادش
بالنيات انا اتكلم اليوم عن الظاهر الظاهر
يوم انت
تنزل صوره بس يعني الستوري مالك والمحتوى
90% ما له علاقه بالقضيه وتقط شي كذ بالنص
ظاهريا انا افهمه تاديه واجب شنو رايك في
هذا الشيء والله ارجع واقول لا جزاه الله
خير سوي اللي تقدر عليه ما ما اهاجم يعني
ما ما اكرهه ما اهاجم بعضهم الربعي ترى ما
هاجمه ما اكرهه وهم ربعي انا اقوم واقعد
وياهم جزاه الله خير ما اديش بالنيه انا
ارجع اكيد بس ليش ما يتم الضغط عليه حاله
حال للشخص اللي مو راضي ينزل شيء يعني
يقوللك حتى
هذا يعني او الصوره او خلي نقول الاعلان
مو كافي احنا نبي منك تفاعل حقيقي بعض
الناس يمكن ما تعرف بعض الناس يمكن ما
يعرف يعبر عن عن استياءه في قضيه معينه
ترى بعض القضايا تصير مصيريه انا محمد ما
تفرق وياي يعني بعض القضايا السياسيه اللي
تصير بالبلد ليش ما تتكلم مو فرقه مو شغلي
انا فهمت قصدي فقد يشوفها كذ ان والله انا
ما عندي ذاك التاثير اوكي انا بينت سخطي
انا بينت موقفي لكن انا ما راح انزل جزاه
الله خير ما عندي مشكله معاه انا ارجع
واقوللك اذا موجوده بالقلب خير وبركه اذا
اظهرتها وقفت معاهم احسن واحسن بس انا ما
اعرف ظروف الناس انا ارجع واقوللك اكو ناس
في مناصب معينه ما يقدر يتكلم زين في ناس
اخسروا جزء من تجارتهم في ناس اخسروا جزء
من وظائفهم للقضيه يعني ليش احنا قاعد
نحسس الناس خل نروح حق خل نقول الصوره
اللي انت افترضها من بدايه الحلقه قضيه
الغزو تخيل ان انا مثلا والله كويتي عايش
بالكويت وصار الغزو وجيت بعد فتره تقوللي
تكلم اقوللك والله انا اخاف على منصبي
يتاثر انا ابدي ابدي من مثالك احنا بالغزو
كل الناس اشتغلت في نفس الطاقه في سبيل
الدوله في سبيل الكويت لا بس على الاقل في
حد ادنى في حد ادنى صح قد يكون هذا الحد
الادنى ماله يعني هو ما يعرف غير هالشي
يعني هوو هذا اللي يعرفه هذا اللي قاعد
يسويه ما راح اسوي معاه مشكله انا حتى ذاك
اليوم قلته بالسوشيال سوشيال ميديا لا
تهاجم ما تعرفون ظروف الناس لا لا تهاجمون
احنا احنا نتكلم بشكل عام ما هاجم الشخص
بنفسه ما ايك انت هاجمك انا اتكلم بشكل
عام انه يا جماعه تحركوا تكلموا انت صانع
محتوى نزل شيء تكفى تكلم تكفى عبر بس ما
اجيك انت بذاتك واقول لك انا اطرح طرح عام
انت بذاتك ما اجيك انا هذ اللي قاعد
اقولها حق الناس تسبونه حاطين واحد
ونازلين فيه سب ليش تسبونه لا لانه هو ما
نزل ما تعرف ظروفه ما ما ما تدري ما تدري
شنو صاير عنده ما تدري شنو وضعه ما تدري
شنو ظروفه لا تهاجمه تكلم بشكل عام انه
والله احنا نبي الناس تتلحلح تتكلم تقول
شي بس لا تهاجمه بشخصه ما تعرف ظروفه بس
انت تقول كل شيء يشير على شخص محدد مرات
يعني الناس تتصور ان خاصه ان والله المقطع
اللي نزله الدكتور محمد بعد خل نقول بيان
بعد صوره بعد موقف بعد الترند فالناس كلها
خلاص راح تربط يعني راح تربط لسبب بسيط
وانا قد يك اكون انا قاعد اطق
الشخص هذا قدم امر سلبا اصلا يعني قدم
موقف سلبي في الموضوع انت لو ساكت انا
مايك انا مالي شغل فيك بس انت يوم تقدم
موقف سلبي يعني في وضع مثل هذا يعني انا
انا بغزو وتي انت الحين تقعد تبرر لي ان
والله ترى الاجتياح عادي خذ الموضوع
سهالات وبعدين يعني مشي الليله راح تسكت
ما راح تسكت دائما احط نفسي في موقفهم
الحين لو مكانهم اسكت ولا ف هذول اوكي
موضوع ثاني بس انا اقوللك اللي ما تكلم
احد ما يتكلم ما هاجمه واللي يتبنون قضايا
اخلاقيه او مباد او قضايا يتاثر على
متابعينهم من ناحيه العدد الزياده
والنقصان ولا يعتمد انت شنو قاعد تقدم
يعني مثلا بعض الناس بالكويت انا ادري قام
مثلا من الشغلات اللي ما تكلمت فيها ما لي
علاقه فيها اللي قام تكلم على مثلا اليوجا
الاختلاط الشغلات هذه اللي صارت انا ادري
ان بالنهايه راح تخسر انت في جزء من
المتابعين راح تخسر يعني لو اليوم انا قمت
وسبيت اليوجا زين انا مالي شغل فيها الحين
حلال ولا حرام و موضوعنا بس لو انا قمت
وسبيت اليوجا وقلت ترى اللي انتم قاعد
تسوونه حرام لو عندي عشره يتابعون اليوجا
راح يسو لي فولو يعني بس لو في مطاوعه
اسماعه يمكن راح يسويلك وارد وارد جدا
فانت شنو قاعد لذلك السوشيال ميديا وايد
الموضوع حساس لانك تقدر تلعب على عواطف
الناس وتراعي هالشي دكتور وايد انك تقول
والله بنزل هالشي بس اخاف لا بحذفه ولا لا
ما دام انا مقتنع فيه اي موضوع مصيري ما
ما ما اوقف ادوس اذا انا مقتنع فيه لا
انزله يعني ارجع واقول لك اذا انت ما تقدر
اليوم تحطني بزاويه وتقول لي محمد ترى انت
اللي سويته عيب ولا حرام يعني اذا اللي
انا سويته لاه عيب ولاه حرام قابل للجدل
انزله يعني ما عندي مشكله بالنهايه مثل ما
انت قلت يعني لا ما اغلط على الناس اترك
القضايا المصيريه قضيه ما هي مصيريه
اقوللك انت تكلم على مؤسسه معينه ولا
السياحه بالكويت قمت انا اليوم مدحت انا
انا انا انا كذا مره مدحت مو بالسوشيال
ميديا بس مع الربع انه والله سياحه
بالكويت قاعد تعدل يعني انا قاعد اشوف
شخصيا المشروعات السياحيه قاعد تشتغل بشكل
وايد زين احسن من قبل و متعملين خير
والوضع صار احسن بالكويت انا ادري راح
يطلع لي واحد يطقني وراح يقول لي انت تطبل
وانت ما ادري شنو وانت وانت دافعين لك
وانت اكيد تبي منصب من الحكومه عادي مشي
الليله يعني ما عندي مشكله ما هي قضيه
مصيريه راح نختلف انا وياك ليه باكر ما
عندي مشكله زين لو تكلمنا عن قضيه
التكسب من وراء القضايا المصيريه القضايا
المبادئ قضايا في ناس يشوفونه ان عمل كانه
غير اخلاقي ان اليوم انا مطعم قلت والله
بسوي خصم ولا انا مشهور في السوشيال ميديا
اليوم بسوي طبخه فلسطينيه لانه واقدم يعني
انت قاعد كانه تصعد يعني تبي تزيد
متابعينك صعد الموجه راك الموجه هذا موضوع
وايد حساس هذا موضوع نوايا ام كارثه
الكلام فيه يعني ما يصير انا اشوف شخص
واقول له انت قاعد تتكسب على ارواح ناس
قضيه فلسطينيه ولا غيره ايش دراك بنيته ما
تدري بنيته الله اعلم بالنيه هل هو سوى
هالطبخه على جولتك ولا هال خصم لانه صج
يبي ينصر الناس ولانه يبي يقدم تبرع
بالعلن يشجع فيه اللي حوله ويبين موقفه
ولا قاعد يسوي كذ عشان يجيب شويه فولورز
ويسكت الناس ويادي الواجب ويمكن حتى ما
يتبرع ف كارثه دشه بالنيه وايد وايد وايد
مصيبه انا انا اغلب الامور ترى احسن فيها
الظن يعني اذا انت ما بدر منك موقف سيء
انا الاصل عندي احسان ظن فيك ان انا احسن
فيك الظن لكن متى ما يبدر يعني حتى انا
الفيديو اللي نزلته تكلمت فيه عن صناع
المحتوى اللي بعضهم قال والله انا هذا
تخصصي وما اتكلم ما تكلموا بصوره زينه
ابدا ولا ابدوا موقفا ايجابيا بالعكس
البعض منهم شت
داخل حسابه يوم انتقدوه انا ماالوم الناس
الحين واحد قاعد ينتقدك بادب يقوللك يا
اخي تلحلح تكلم عن القضيه الفلانيه هذه
قضيه مهمه فانت تقوم تسبه لا انت انت مو
بس ابديت موقف انت ما سكت انت ابديت موقف
سلبي ما احترمت انت حتى المتابعين اللي
عندك فانا حتى يوم نزلت الفيديو هذاك انا
ما نزلته حق اللي ساكت لا انا نزلته حق
اللي كان يشتم الناس واللي كان يقول حق
الناس والله انا انا كيفي انا ما اقدم ل
هالشي لا لا احنا لما نشوف ن شوف تاريخك
ونشوفك تقدم وايد اشياء فهمت قصدي فيعني
لا الكلمه اللي انت قلتها صح ولا رده فعلك
للمتابعين كانت زينه انت قاعد غلط عليهم
ولا تبريرك مقنع اصلا ولا تبريرك مقنع
التبرير بالنسبه لي مو مقنع بس لو انت
قدمته بادب انا ما عندي مشكله اسكت لكن لا
انت قاعد تقدمه بطريقه سيئه وقاعد تغلط
على الناس وقاعد تقول كلام ما هو صج انت
حتى اكاونتك لا لا اكاونتك سوري لما تجيك
اعلانات لا تسوي الاعلان اعلان مدفوع
تسويه ما عندك مشكله لكن بعض القضايا
المصيريه تقول لا والله انا حسابي متخصص
لا مو صحيح وانا فعلا كنت بتكلم عن موضوع
الاعلانات ان في ناس يشوفون ان الاعلان في
في يعني في الوقت هذا وفي اللحظات هذه
كانه هو عباره عن
يعني خلينا نقول عدم احترام خلاص الناس
تبي تفضي كل المحتوى في السوشيال ميديا
وتركز على القضيه الفلسطينيه تبي تركز على
هذا هذه القضيه هل الاعلانات دخولها في
المنتصف انا ادري ان دكتور انت تسوي
اعلانات بس خلنا نتكلم بشكل العام اللي
قاعد هو يحطلك بوست عن الاقصى وبعدها اكل
وبرجر ومطاعم وما ادري ايش وهذا وسياحه
تحس كان هذا البوست لو حاذفه احسن في ناس
كذ وجه نظرهم انت موظف بالدوله اكيد احد
طلب منك تستقيل خلال هالفتره لا
ليش ليش ما تستقيل وتفضى حق القضيه بس هذه
مو وظيفتهم خلينا نكون واضحين هذا جزء من
اكل عيشه لو نتكلم بالعاميه هذا جزء من
اكل عيشه بس انا شخصيا تبي يعني خلنا نخذ
هذا الحوار مع بعض انا شخصيا وقفت وايد
انشطه ممكن اثر علي ما ممتاز ممتاز انت
قادر واغلب اللي موجودين قادرين ما تدري
لا احنا نعرفهم ما تدري ندري يعني نعرف
احنا يعني احنا نفرق بين الشخص اللي مرتاح
ماديا ها واللي قاعد يطلع من اعلان ولا
اعلانين ولا ثلاثه قاعد يطلع منه يعني انا
اعتقد ان هذه لقمه عيش هذا خل نقول هذا
كانه ترف او خ نقول اضافي خل نتكلم على
اكثر من جال اولا مهما انا ادري وضعه انا
ما ادري بوضعه يعني اكو وايد ناس اليوم
انا اعرف اشخاص يساعد ابوء المديون صح ما
ادري يعني انا ادري لاني قريب منه انا
ادري ان ابوه مديون وهو قاعد يساعده قاعد
يسد دين ابوه فاحنا ما نعرف اوضاع الناس
احنا ما ندري ليش وهو قاعد يسوي الاعلانات
بهالوقت زين في احتمال كبير اعلاناته كلها
قاعد تروح حق القضيه صح ما يبي يقول ما
ادري فانا انا ما اعرف ظروف اللي قدامي
خلك من هذا كله انا بفتر معاك ان هو اليوم
قاعد يشتغل للرفاهيه ام فيها شي بس يعني
اقصد ما يعني تتوافق يعني مث مثلا انا
قاعد اغطي حفله غنائيه وركس وخلينا نقول
فرفشه وناسه في ظل قصف مستشفى يعني ما
يركب يعني حتى لو كانت لقمه عيش حتى لو
انت مغني لا لا اكو اكو امور لازم تراعيها
اوكي انا انا انا ما اقوللك لا نراعي لا
لا المراعاه موجوده انا اتكلم السياق
العام انا ما اتكلم طبيعه الموضوع اللي
انت قاعد تطرحه بوقت معين حتى بالكويت يا
رجل بالكويت لو تصير عندنا لا قدر الله
مسجد الصادق يعني منو فينا خلال هالفتره
كان مثلا يقدر يضحك او يستانس او يصور
فهمت قصدي يعتمد احنا بشر ترى بالنهايه
احنا احنا نتاثر بالظروف اللي حوالينا
يعتمد المشكله وين موجوده الكارثه وين
موجوده لما تكون ب فريجي مو مثل لما تكون
بدوله ثانيه وايد وايد يفرق الكونتكس
مختلف تماما لكن ما نقدر ما نقدر نمنع من
عام ما نقدر نقول حق الناس لا تشتغلون
خلال هال القضيه الا خلينا نقول شغلك
الرئيسي واترك الباجي انا ما اعرف ظروفه
انا ما ادري هو شنو عنده من التزامات وما
ادري حتى الفلوس اللي قا يطلعها لزياده
يمكن تروح للقضيه اترك كل هذا طيب اذا
رفاهيه عادي يعني لو انتكلم بالشرع ماكو
مانع يعني لو افترضنا ان انت بحرب بحرب
انت الحين بحرب موجود زين وشغال البزنس
مالك ما يمنع انت تخيل ان انت بحرب وتلك
صفقه زياده حق البزنس مالك زياده زياده
فوق حاجتك وسويتها احنا الحين قاعد نتكلم
عن النشر اكر اكثر من فكره وجود اموال
قاعد تدخل في حسابك احنا بالنهايه ما راح
نوقف يعني خلينا نقول مدخول الناس ورزق
الناس بس انا اتكلم مظاهر الفرح في هذا
الوقت انا اكون خل انا انا انا انا شخصيا
انا شخصيا اقنن انا انا اكلمك عن نفسي انا
شخصيا حتى قاعد احرص بالستوريات اللي اطلع
فيهم اني ما اضحك انا انا شخصيا قاعد
اراعي ارجع واقول لك الشخص اللي قدامي لو
يراعي يزه الله اخير لو تراعي خير وبركه
انت الحين في وضع كارثي لو قدرت تراعي وما
تصور وما انا انا واحد من الناس مو قاعد
اصور اكل مو مو قاعد اصور اكل مو قادر
تصدق ايدي مو قادر اصور اكل يعني والله كل
ما جيت اصور اكل اتذكر هناك ايش قاعد
ياكلون اتعب نفسيا شلون اصور اكل صعبه
ثقيله علي كذا مطعم ترى مكلمين على
اعلانات قلت لهم الله يخليكم صبروا على
الاقل بس لان نتاكد ان الناس هناك قادره
تاكل قبل ما انا اي المطعم عندك واسوي لك
تغطيه ولا اصور لك كثر ما تراعي خير وبركه
بس اذا ما
راعى الامر لك ما ما راح اطقك انا ما وما
الوم الناس على سخطها حلو ما الوم الناس
يعني احنا بالنهايه نفوس احنا بشر انا
اليوم لما امسك التليفون وارفع صبعي واكون
اصلا متاثر واللي ميت واللي مقصوف والبيت
مهدوم فلان يبكي بعدين هوب انت قاعد
تضحك مسافر مصور سياحه بديره
صعبه صح وصارت ص فعلا تمر على الستوري
يطلعلك هالمشهد هذا الستوري يمكن اهون
البوست اثقل صاير البوست صاير وايد ثقيل
لان البوست انت قاعد تمشي كذ ستوري لا انا
رايح بشوف انت ايش عندك اما البوست انا
قاعد اشوف الكل فالدنيا كلها حروب وماسي
وقتل وقصف بعدين انت سياحه راح
اتالم بكلمك يمكن انصحك لو امون عليك بسبك
لاح غلط عليك ما راح اسبك كيفك يعني ودي
اسالك سؤال متعلق شوي بالتكنولوجيا او ما
ادري او بالسوشيال ميديا قضيه الخوازم الم
موجوده في الانستغرام في بعض الناس يقول
لك كثره طرحك لنفس القضيه قاعد يعني قاعد
تحجب او قاعد تقلل من طريقه عرضها فوجهه
نظر موجوده انه والله حاول انك تدخل محتوى
مختلف وترجع حق القضيه الفلسطينيه وتدخل
يعني هل هذه فعليا قاعد
معي معاي انا ابدا ما صارت كذ ل اليوم
الخوارزميه مو معروفه 100% ترى
بالنهايه الانستغرام او غيره من وسائل
التواصل الاجتماعي ما يقولوا لك
الخوارزميه في امور الناس فهمتها في امور
ناس فهمتها من الخوارزميه من ضمنها انك
لما تنزل شي بالبيك تايم يضرب اكثر من
ضمنها مثلا بالانستغرام انك لو غبت على
الستوري 24 ساعه ما عندك ستوري ونزلت راح
يضرب اكثر لانك غايب صارلك 24 ساعه اكو
مبادئ عامه اكتشفوها الناس بس مثلا في
موضوع حجب الكونتنت المحتوى في الانستغرام
مو مفهومه 100% انا اعرف ناس ان حج ب
محتواهم مو مالهم شغل بشي اصلا مو قبل
القضيه ما له علاقه بشي يعني يقوللي
يقوللي تصدق الفيديو وقفه ما ماكو شي ماكو
لا كوبي رايت ولا فيديو عادي وهو مصوره
فهو بالنهايه خوارزميه وهو مو مو انسان
قاعد ويطقطق وينقي هي خوارزميه بالبرمجه
عندنا احنا بعلم الكمبيوتر الخوارزميات
هذه على ذكائها ممكن تخور وصعب انك تفهمها
احنا ما ندري شنو اللي قاعد يحجب ما ندري
ليش يحجب هل لانه ان قالت هالكلمه ولا
لانه فيها الصوره ولا لان بالكاب شن انت
كاتب هالكلام ما ندري ما نعرف مو مفهومه
فانت في القضايا
المصيريه تجرب كل القنوات تسوي كل شيء
عشان صوتك يوصل تخيل انت اليوم مظلوم وتبي
صوتك يوصل راح تسويه بكل الطرق اللي تقدر
عليها بكل اللغات بكل طريقه يعني حتى
موضوع اللغات انا لاحظت الفتره اخيره
انتشر يعني حتى تجاوزوا مرحله اللغه
العربيه بلغات عفوا مرحله حتى اللغه
الانجليزيه بلغات اسبانيه ايطالي غيره على
اساس يوصلون للناس وهل تتوقع ان بوجود هذا
خلينا
نقول العالم المفتوح الغرب قاعد يشوفنا
يشوف محتوانا ولا احنا قاعد نتامل شيء لا
لازم نحط ببالنا شيء ترى ترى احنا شعب لو
نتكلم عن الكويت احنا مجتمع جدا صغير يعني
يعني احنا احنا مليون وفتكه يعني مليون
ونص زين يعني ترى احنا يعني بالصين فريج
فاهم قصدي احنا لنا مجتمع صغير كلنا نصير
حق بعض كلنا نعرف بعض الرفاهيه خلت
الموبايل موجود بكل ايد كل واحد فينا احنا
نسافر وايد فترى احنا على درجه زينه من
الثقافه احنا احنا احنا نقرا نفهم نطالع
ترى المجتمعات الغربيه مو بالطريقه هذه لا
نفترض دائما ان هذه المجتمعات الغربيه ان
كلهم على نفس الدرجه انا عشت برا وشفت جزء
كبير من الناس ما بنى فكره اصلا عن ما
عنده فكره عن الشرق الاوسط ولا يدري شنو
قاعد يصير ما بنى تصور في راسه ولا اتخذ
في راسه اي قرار عن اي مجتمع موجود في
الشرق الاوسط مجرد قصاصات من جرائد وهو
قاريها يمكن ما يعرف شي فلما صوتك يوصل
لله هل ياثر ياثر بقوه وارجع اقول لك هل
هو يشوفك يشوفك ليش لا انت ميزه السوشيال
ميديا ان خلى كوكب الارض كله بجهاز فانت
ما تدري المحتوى عادي يطلع له انا انا
اليوم لما ابطل الاكسبلور بالانستغرام
اللي يطلعوا ايش دعوه كلهم كويتيين يطلعون
لي ناس من الصين ويطلعوا لي ناس من كل
مكان يعني اوكي بعضهم على الاهتمامات
مالتي بس انت تبي تصيد هذه الفيديو اللي
يصير فايرل على قولتهم اللي يضرب انضرب
وصل حق الناس انت وصلت فكرتك انت انت نجحت
نجاح مبهر يعني تخيل لما فيديو يشوفونه 10
مليون باسم يوسف يعني مثال جدا قوي
المقابله مالته تتفق تختلف مه هذا موضوع
ثاني اعلاميا اللي سواه ناجح عاد حبيت
الكلام ما حبيته كلامه صح غلط مو هذا شغلي
شغلي هل ضرب اللي قاله هل وصل للناس وصل
الناس خاصه انان هو قاعد يتكلم خلينا نقول
من قناه بريطانيه من قناه بريطانيه ويتكلم
انجليزي اي اكيد بس انا اتكلم مقاطعنا
يعني انا اظن ان عمر عمر يجرب عمر الفاروق
نزل مقطع قبل فتره يمكن تجاوز 30 مليون
يعني اتوقع هذا تجاوز انا عندي انا عندي
مقطع واحد من المقاطع اللي نزلتها على
هالسالفه وحتى على امور قبل وصلت صين اي
دزلي واحد قال لي انا ترى انا بالصين قاعد
اشوف مقطعك اللي توني منزله واصل كندا
اكيد واصل كندا متاكد انا وبالانجليزي لا
بالعربي لان كان الذكر نزلت شي بالانجليزي
نزلت شيء بالانجليزي وين وصل ما ادري يعني
اوكي يا برقم زين بس ما ادري وين وصل بس
انا ارجع واقول لك انت اليوم لو قدرت تغير
فكره واحد ترى انت اثرت يعني كنت انسان
مؤثر يعني لا نفترض دائما لا نطالع
النتائج الاخيره لازم انا اليوم اثر على
مليون عشان انا اشتغل مالي شغل بالمليون
انا ابي واحد بس اغير
فكرته يمكن اكثر شيء وانت تبدي بديت باول
مثال هو مثال الغزو دكتور اظن ان الناس
ليش مو كلها مستوعبه هذه الفكره او خلي
نقول ه هذا التصور لان الناس وايد عايشه
على فكره الحدود
الجغرافيه اليوم احنا بشوف ان اهالينا في
فلسطين احنا امه واحده شعب واحد المصيبه
اللي هناك قاعد تمسني وان كانت بعيده عني
جغرافيا صح انا قاعد اقعد من النوم قاعد
اروح الدوام الصبح ولله الحمد قاعد ارجع
عندي بيت عندي اسره حياتي مستقره ولكن يظل
ان هذا جزء من منك يعني انت يعني هذا
الشعور بحد ذاته ممكن او خلي نقول هذه
الفكره لو قدرنا نوصلها حق الناس ممكن
يستوعبون مثال الغزو لان الناس يقول لك
لما انت تقول الغزو وتقول ان كنت عايش
بالكويت وهو يتصور ان هذه مشكله داخليه
عنده بس احنا اليوم ل نقول لك هذه المشكله
احنا فعلا المفروض نؤمن بان المشكله اللي
موجوده في فلسطين هي مشكله مسنا المشكله
اللي موجوده في سوريا هي مشكله مسنا
الزلزال يحوش ولا الفيضان في ليبيا ولا
المغرب هو يمسك بالنهايه يعني اي مكان
يصير يعني اي كارثه تصير اي مكان انا اضرب
لك مثال يعني اذكر من سنوات يوم كان يصير
التفجير وعمليات ارهابيه بالسعوديه كنت
اتالم انا جاري هذا هذا جارك يعني هذا
جارك وبينك وبينه نسب هذا في يوم من
الايام فتحلك بيته بالغزو هذا هذا هذا
صديقي هذا جاري وكل دول الخليج الكلام هذا
لان احنا جيران احنا وايد قراب من بعض
فكنت اتالم من هذا الشيء اي مشكله تصير اي
مكان يا رجل مو صار حادث في مصر 30 سياره
احترقت والله ذاك خلقي والله ذاك خلق قاعد
طالع الصور اقول يا الله يعني هذول راجعين
من دواماتهم 30 سياره احترقت واللي ماتوا
الله يرحمهم كم واحد وغير الجرحه غير شيء
يمك ما ودك انه يصير ما ودك يصير عندك هي
قضيه انسانيه ترى انت تحس بس بالبشر يا
رجل احنا والله العظيم الواحد يضك خلقه
لما يشوف
حيوان بالشارع يسته سياره والله يضق خلقك
ان احيانا افكر اقول طيب هذه القطوه اللي
دايسين بالسياره مو يمكن عندها عيال من
بيعتني بعيالها وهي قطوه ولا بني ادم يموت
انت انت عندك عادي ك تمشي الليله هو هو
شعور انت تبنيه بنفسك يعني انت انت تبدا
تستشعرها يوم تشوف المصايب عند الناس تقول
طيب انا و المصيبه صايره فيني يعني حتى يا
رجل الوفاه العاديه لما اسمع قصه ان واحد
ولده في عز شبابه توفى والله اني احط ايدي
على راسي اقول يا الله لو انا مكانه وولدي
اسم الله عليه وعلى عيال الناس يروح
بهالعمر الشباب شو بيصير في الله يحفظ
يعني الواحد يستشعر عشان تكتمل الادميه
عنده بس راح توقف نشر دكتور ان شاء الله
يا رب انا اتمنى اوقف اليوم قبل باكر انا
اتمنى اوقف مو عشاني عشان انا ما راح اوقف
الا يوم توقف ه المجزره اللي راح تصير
يعني انا هي القضيه احنا ما عمرنا نسيناها
يعني بس انا ارجع واقوللك احنا بالنهايه
بشر الانسان سميه انسان لانه ينسى كثير
النسيان احنا ننسى ولانه هم مثل ما انتقل
جغرافيين يمكن شويه بعاد فاحنا بين فتره
والثانيه ننسى ننسى القضيه هذه لكن اللي
قاعد تصير من احداث تصحينا توعي مره ثانيه
انا يمكن مو هذا محتواي اللي اقدمه وهو
على قولتهم استخدمت صوتي في اني اوصل
صوتهم المساكين اللي قاعد يصير فيهم
بالنهايه انا اقدم محتوى من طابع مختلف
راح ارجع اقدم المحتوى مالي طبعا اتمنى
اوقف نشر اتمنى اوقف نشر لاني اتمنى
المشكله توقف وان شاء الله يا رب ان توقف
وتستقر الامور يعني اي والله امين يعطيك
الصحه والعافيه دكتور الله يحفظك يعني كان
في مثل ما نقول بعض الافكار اللي المطروحه
في السوشيال ميديا حاولنا نسحبها هن
ونناقشها ويعني قدر مستطاع في ناس يمكن
حتى فهموك غلط انا اتوقع وانت طلعت بكذا
مره يعني توضح بعض الا
ومثل ما ذكرت ان في بعض
القضايا سخط الناس وشدتهم يعني خلي نقول
المفروض ما نلومهم عليها لان فعلا ان
الموضوع هذا مو موضوع عادي مو عادي ولازم
الكل يتفاعل والكل ما يوقف نشر وانت صدرت
العامه تحمل يوم انت تطلع وتتكلم وكلامك
انتشر تحمل ترى في اللي بيغلط عليك في
اللي بيسبك في اللي في اللي ضدك في اللي
كارهك لله فيلله انا مره بالسوشيال ميديا
اذكر زين فيديو منتشر اللي
حاطينه واحده من قنوات او الاكونتات
الاخباريه دشيت من باب الفضول ولا واحد
كاتب قال يا كرهي حق هال الادمي والله اني
ما اشتهي زين كان اكتب له انا كتبت له ت
قلت له والله لو عرفتني راح تحبني ما رد
علي انت ما تعرفني ما اعرف انا اول مره
اشوف صورته كذ كارهني ما ادري لله في لله
فدام تتصدر يعني صح تحمل وهذه ضريبه ا
ضريبه الش اي والله عساك على القوه دكتورك
ما قصر والله سعدت وياك وسامحني انت اكثر
انسان يدق
عليلا يعطيك الصحه والض حب حب
[موسيقى]
يسلمك
